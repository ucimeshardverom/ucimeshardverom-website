# Počítadlo ľudí
## MEtodika pre učiteľa

// LEFT

**Pomocné materiály:**

* [Prezentácia]()


**Potrebné pomôcky:**  
Pre každého žiaka (alebo skupinu žiakov) BBC micro:bit, USB kábel, batériu k micro:bitu, počítač pripojený na internet.

**Ciele aktivity:**

* Naprogramovať zariadenie BBC micro:bit ako počítadlo ľudí. 
* Spoznať koncept premenných a naučiť sa s nimi pracovať v prostedí MakeCode.
* Veľmi zjednodušene sa naučiť základný rozdiel medzi FLASH a RAM a aké údaje do nich na micro:bite ukladáme

// RIGHT

**Potrebné predchádzajúce znalosti:**  
Vedieť nahrávať programy na micro:bit, poznať prostredie MakeCode, vedieť pracovať s displejom a tlačidlami na micro:bite.

**Odhadovaný čas aktivity:** 25 minút

**Harmonogram aktivity:**

[TOC]

// END

---
### Príprava pred hodinou

Pred touto aktivitou nie je potrebná špecifická príprava pomôcok.

---
### Priebeh aktivity
Táto aktivita je kratšia ako na celú hodinu a preto je vhodné kombinovať ju s ďalšou aktivitou,
ako napríklad Krokomer.

#### Ručné počítadlo ľudí [2 min]
Pred začiatkom aktivity veďte so žiakmi diskusiu:

* Čo je to počítadlo ľudí?
* Kde sa počítadlo ľudí používa?

Predstavte žiakom princíp počítadla ľudí a jeho využitie na koncertoch, diskotékach, atď.

#### Premenná [5 min]

Ak žiaci nepoznajú koncept premennej, skúste im ho predstaviť napríklad analógiou s krabičkou, do ktorej si
môžu ukladať čísla (viac popísané v návode tejto aktivity).

Následne preveďte žiakov tvorbou novej premennej v prostredí MakeCode.

#### Programovanie počítadla [7 min]
Po oboznámení sa s premennými v MakeCode rozoberte so žiakmi, ako má program počítadla fungovať:

* Pri spustení sa premenná nastaví na 0.
* Pri potrasení sa obsah premennej zobrazí na displeji.
* Pri stlačení tlačidla A sa pripočíta jeden človek (premenná sa zvýši o 1)
* Pri stlačení tlačidla B sa odpočíta jeden človek (premenná sa zníži o 1)

Následne, po rozobratí týchto 4 pod-častí programu, nechajte žiakov naprogramovať počítadlo.

#### Pamätá si micro:bit hodnotu premennej? [3 min]
Po skončení programovania počítadla veďte so žiakmi diskusiu:

* Zapamätá si micro:bit premennú, keď micro:bit odpojíme a znovu pripojíme k batérii/USB káblu?
* Kde si micro:bit zapamätáva premenné?

So žiakmi naviažte na informácie spomenuté v návode tejto aktivity (RAM a FLASH pamäť).

#### Nekonečné počítadlo [5 min]

Ako osobitnú pod-aktivitu je možné pridať ešte "nekonečné počítadlo" (v krátkosti času je možné preskočiť).

#### Diskusia a zhrnutie aktivity [3 min]

Na záver veďte so žiakmi diskusiu o premenných a o druhoch pamätí v počítačoch:

Otázky:

*   Aký je rozdiel medzi RAM a FLASH pamäťou?
*   Ukladajú sa premenné do RAM pamäte alebo do FLASH pamäte?
*   Ako vytvorím novú premennú v prostredí MakeCode?
    
!!! warning "Reflexia"
    
    Na konci hodiny je správny priestor aj na reflexiu žiakov. Pri nej sú žiaci vyzvaní, aby hodnotili nielen aktivity,
    ale aj svoju prácu na hodine, prípadne prácu svojich spolužiakov. Vytvoriť tým môžete aj väčšiu zodpovednosť
    u žiakov za vlastný proces vzdelávania.  
    
    Návodov, ako správne viesť reflexiu je mnoho, pekné zhrnutie nájdete na
    [eduworld.sk](https://eduworld.sk/cd/jaroslava-konickova/4005/ako-rozvijat-sebareflexiu-a-sebahodnotenie-ziakov)



