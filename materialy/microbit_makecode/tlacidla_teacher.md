**Odhadovaný čas aktivity:** 45 minút (nezabudnite na čas potrebný na rozdanie pomôcok, zozbieranie a záverečnú
diskusiu/reflexiu)

**Potrebné pomôcky:**  
Pre každého žiaka (alebo skupinu žiakov) BBC micro:bit, USB kábel, batériu k micro:bitu, počítač pripojený na internet.

**Ciele aktivity:**

* Zozámiť sa s využitím tlačidiel v elektronike
* Naučiť sa využiť programovateľné tlačidla micro:bitu v programe
* Vytvoriť animáciu na displeji micro:bitu

**Potrebné predchádzajúce znalosti:**  
Vedieť nahrávať programy na micro:bit, poznať prostredie MakeCode a príkazy `zobraziť reťazec`, `zobraziť LED`
a `pozastaviť (ms)`

**Pomocné materiály:**

* [Prezentácia](https://docs.google.com/presentation/d/1RJREqV8nrPIvI5JdzAkZ6jSfhjKxb0RPzhc8Wz2todg/edit?usp=sharing)

**Harmonogram aktivity:**

[TOC]

## Príprava pred aktivitou
---

Pred touto aktivitou nie je potrebná špecifická príprava pomôcok.

---
## Priebeh aktivity

### Opakovanie z minulej hodiny [5 min]
Na úvod hodiny je dobré pripomenúť si prácu v prostredí MakeCode - najmä pripojenie micro:bitu a stiahnutie programu na
micro:bit. To môžte spraviť jednoduchou opakovacou úlohou - naprogramujte na micro:bite oznam, ktorý nám povie, aký
je dnes deň a dátum. **(slajd č. 2)**

### Tlačidlá, všade okolo nás [5 min]
Pred začiatkom aktivít s tlačidlami veďte so žiakmi diskusiu: **(slajd č. 3)**

* Čo je to tlačidlo?
* Kde sa tlačidlá používajú?

Niekoľko možných odpovedí nájdete aj v návode tejto aktivity **(slajd č. 4)**.

### Stlačenie tlačidiel [10 min]

Po úvodnej diskusii žiakom povedzte, že prvou úlohou je vytvoriť program, ktorý po stlačení tlačidla A zobrazí
štastného smajlíka **(slajd č. 5)**. Následne k tomu môžu pridávať aj stlačenie tlačidla B a aj stlačenie oboch
tlačidiel naraz.

Pri simulovaní stlačenia oboch tlačidiel naraz žiakom pripomeňte, že v simulátore pribudlo špeciálne tlačidlo.

### Animácia - smajlík prichádza a odchádza [10 min]

Po odskúšaní využitia tlačidiel v programe k nim vytvoríme aj animácie - pri stlačení tlačidla A sa postupne zobrazí
smajlík, a pri stlačení tlačidla B postupne odíte. Zobrazte žiakom inšpiráciu na **slajde č. 6**.

### Animácia naprieč micro:bitmi [5 min]

Žiakov dajte do dvojíc (prípadne trojíc) a zobrazte **slajd č. 7**. Povezdte im, že majú spraviť animáciu srdiečka,
ktorá ktorá sa bude postupne zobrazovať na viacerých micro:bitoch, avšak štartovať sa bude naraz (ako je vidieť na 
videu v prezentácii).

### Bliknutie srdiečkom [5 min]

Doplnkovou úlohou je vytvorenie nového programu, ktorý na stlačenie tlačidla zobrazí srdiečko, avšak po piatich sekundách
sa obrazovka vymaže **(slajd č. 8)**.

Túto časť je možné nahradiť (alebo doplniť) o tvorbu vlastnej animácie podľa predchádzajúcich krokov (ale namiesto
smajlíka použiť ľubovoľný iný obrazec).

### Diskusia a zhrnutie aktivity [5 min]

Na záver veďte so žiakmi diskusiu o tlačidlách a o využití ich v každodennom živote, ako aj o animáciach:

Otázky:

* Kde využívame tlačidlá?
* Koľko tlačidiel využiteľných v programe má micro:bit?
* Vieme snímať stlačenie viacerých tlačidiel naraz? Kde inde okrem micro:bitu stláčame viac tlačidiel naraz?

!!! warning "Reflexia"
    
    Na konci hodiny je správny priestor aj na reflexiu žiakov. Pri nej sú žiaci vyzvaní, aby hodnotili nielen aktivity,
    ale aj svoju prácu na hodine, prípadne prácu svojich spolužiakov. Vytvoriť tým môžete aj väčšiu zodpovednosť
    u žiakov za vlastný proces vzdelávania.  
    
    Návodov, ako správne viesť reflexiu je mnoho, pekné zhrnutie nájdete na
    [eduworld.sk](https://eduworld.sk/cd/jaroslava-konickova/4005/ako-rozvijat-sebareflexiu-a-sebahodnotenie-ziakov)