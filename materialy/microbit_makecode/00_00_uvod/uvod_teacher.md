# Úvod
## 	Metodika pre učiteľa

V tíme projektu Učíme s Hardvérom veríme, že tvorbou zaujímavých medzipredmetových projektov dokážeme žiakom ukázať
moderné využitia informatiky, princípy, na ktorých funguje každodenný svet okolo nás, a zvýšiť ich záujem o rozvíjanie
si svojich digitálnych zručností. Hardvéru a programovania sa nemusí nik báť, a práve to chceme našim prístupom ukázať
aj žiakom. Mnohé aktivity sú poňaté viac projektovo, pričom sme zahrnuli do nich aj kreatívne zložky (kreslenie,
maľovanie, skupinové hry, ...). Veríme, že takto si každý žiak nájde aktivitu a tému, ktorá ho zaujme.

Pre každú kapitolu sme pre vás pripravili metodiku, podľa ktorej môžete postupovať pre využívaní micro:bitu na
hodinách. Našim cieľom je, aby sa microb:bity v školách využívali čo najviac a preto sa potešíme akejkoľvek spätnej
väzbe na naše materiály.

