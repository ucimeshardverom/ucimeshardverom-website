Title:   	Úvod
Teacher:	True

# Úvod
## 	O tomto tutoriáli

Tento tutoriál sa skladá zo série aktivít, ktoré so svojim micro:bitom môžeš spraviť. Každá kapitola sa venuje inej téme
- v niektorých sa ocitneš v roli grafika a budeš tvoriť na displeji micro:bitu animácie, v iných zas prevezmeš rolu
bezpečnostného analytika a budeš navrhovať domáci alarm. Tento tutoriál je ideálny na odpichnutie sa vo svete
programovania hardvéru.

// LEFT


![Základná sada](images/zakladna-sada.jpg)

// RIGHT

Tento tutoriál okrem samotného **BBC micro:bitu** využíva najmä v neskorších kapitolách aj ďalšie pomôcky. Sú to hlavne:

* **Batérie k micro:bitu** a **micro USB kábel**
* **Individuálne adresovateľný LED pásik**
* **LED diódy s rezistormi**
* **Klasický reproduktor**
* **Krokosvorkové kábliky**

Viac o používanej sade nájdeš na stránke [edutronik.sk](https://edutronik.sk/)



Ďalej v aktivitách budeš potrebovať bežné vybavenie, ktoré nájdeš v domácich potrebách alebo v papierníctve, ako
napríklad:

* **Kartón**
* **Alobal**
* **Nožnice, lepidlo, lepiaca páska**
* **Papierové poháre/tanieriky/slamky**
* **Vodivý drôt**


Dôležitým aspektom nasledujúcich aktivít je programovanie, no možno ešte dôležitejším je prepájanie programovateľného
hardvéru s každodennými problémami, a ich riešením. Podobné zariadenia ako micro:bit sa používaj v takmer každom
elektrickom zariadení - či už je to hriankovač, chladnička, práčka alebo vesmírny satelit.

Po prejdení tohto tutoriálu budeš mať veľmi dobrý prehľad o tom, ako využiť micro:bit v bežnom živote.

// END


!!! info "BBC micro:bit na vyučovaní "
    Pre každú aktivitu sme pripravili aj materiály pre učiteľa (metodiku, prípadne prezentáciu a pracovné listy).
    Na zobrazenie stačí na začiatku každej aktivity kliknúť na "Metodika pre učiteľa". Ak ale postupuješ poďla návodu
    doma bez učiteľa, tak môžeš túto sekciu úplne odignorovať.

---

!!! primary "Autor"
	Autorom tohto materiálu je **Marek Mansell**, ktorý spolu s kolegami zo združenia SPy pripravuje pre Vás otvorene licencované materiály. Na recenzovaní sa podieľajú **Eva Klimeková**, **Nika Klimová** a **Bibiána Kleinová**.


	Prosím, posielajte nám spätnú väzbu na marek.mansell@pycon.sk  
	Otázky sa nás môžete pýtať aj na micro:bit fóre - [forum.python.sk](https://forum.python.sk/)

!!! primary "Licencia CC BY-SA 4.0"
	Táto licencie Ti umožňuje používať, upravovať a zdieľať tento materiál akokoľvek uznáš za vhodné, pod podmienkou uvedenia autora a zachovania rovnakej licencie. [Celé znenie licencie](https://creativecommons.org/licenses/by-sa/4.0/).