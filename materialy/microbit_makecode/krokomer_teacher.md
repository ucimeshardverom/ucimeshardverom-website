<!--
**Pomocné materiály:**

* [Prezentácia]()
-->

**Odhadovaný čas aktivity:** 20 minút

**Potrebné pomôcky:**  
Pre každého žiaka (alebo skupinu žiakov) BBC micro:bit, USB kábel, batériu k micro:bitu, počítač pripojený na internet,
papierová lepiaca páska (ľahšie sa dá dať dolu z oblečenia ako klasická páska), nožnice, topánky

**Ciele aktivity:**

* Predstaviť žiakom princíp snímania krokov a využitie krokomeru v praxi
* Diskutovať o dôležitosti pohybu a odporúčanom počte krokov

**Potrebné predchádzajúce znalosti:**  
Vedieť nahrávať programy na micro:bit, poznať prostredie MakeCode, vedieť pracovať s displejom a tlačidlami na
micro:bite, vedieť pracovať s premennými v prostredí MakeCode

**Harmonogram aktivity:**

[TOC]

## Príprava pred aktivitou
---

Pred touto aktivitou je potrebné pripraviť lepiacu pásku a nožnice.

---
## Priebeh aktivity
Táto aktivita je kratšia ako na celú hodinu a preto je vhodné kombinovať ju s ďalšou aktivitou,
ako napríklad Počítadlo ľudí (v nej sa predstavuje koncept premenných).

### Krokomer
### Program pre krokomer
### Hardvér pre krokomer
## Diskusia a zhrnutie aktivity



Na začiatku hodiny učiteľ vedie krátku diskusiu so žiakmi, či už použili niekedy krokomer, na čo slúži a prečo pre nás
môže byť zo zdravotného hľadiska užitočné vedieť, koľko krokov sme za deň spravili. 

Po predstavení aktivity začne učiteľ spolu so žiakmi spisovať požiadavky na vytváraný krokomer. Odporúčame, aby učiteľ
na začiatku vysvetlil postup - najprv si navrhneme požiadavky (aký má byť výsledok), potom vytvoríme softvér a následne
micro:bit pripevníme na topánku a otestujeme. Použiť môže otázky nižšie, odpovede žiakom môže zaznamenávať (v odrážkach)
do textového súboru na projektore alebo na tabuľu. Výsledná odpoveď by mala pochádzať najmä od žiakov, odporúčame
udržiavať atmosféru “žiadna odpoveď nie je zlá, a žiadnej odpovedi sa nebudeme smiať”.


*   Čo chceme dosiahnuť? \
Odpoveďou by mala byť jedna alebo dve ucelené vety, ktoré jasne definujú výsledok, napr. “Výsledkom je krokomer, ktorý
meria počet spravených krokov, je napájaný batériou, počet krokov zobrazuje na displeji a je vynulovateľný.”
*   A čo naopak nemá robiť? \
Častokrát pri programovaní zabúdame na túto otázku. Odpoveďou by mohlo byť napríklad “Krokomer nezobrazuje počet krokov
stále, ale iba pri stlačení tlačidla.”


Po vyjasnení požiadaviek môžeme prejsť k realizácii. Softvér pre krokomer bude využívať iba príkazy, ktoré už poznáme
z predchádzajúcich hodín.

Pri vývoji hardvéru sa bežne na overenie funkčnosti využívajú simulátory. Takéto testovanie je oveľa rýchlejšie
a lacnejšie, ako vždy program nahrať do hardvéru a testovať ho tam. Preto je dobré sa so žiakmi porozprávať o výhodách testovania softvéru v simulátori a viesť ich k tomu, aby pred každým nahratím kódu na micro:bit najprv overili funkčnosť v simulátori. 

Napriek tomu je dobré upozorniť žiakov, že krokomery si na topánky pripevňujú na vlastnú zodpovednosť.