[Mu editor](https://codewith.mu/) je najvhodnejší IDE prostredím pre písanie MicroPython kódu pre micro:bit, ako aj pre Python3 (skvelá alternatíva k IDLE). Je možné ho stiahnuť a spustiť bez inštalácie, alebo inštalovať pomocou nástroja ``pip``. Pre plnú funkcionalitu je potrebné pri platforme Windows stiahnúť si driver pre micro:bit.

## Módy v Mu Editore
V novších verziách v ňom môžeš programovať viac zariadení ako iba micro:bit, preto sa musíme na začiatku prepnúť do BBC micro:bit módu kliknutím na tlačidlo Mode hore vľavo. Vyberieme BBC micro:bit a klikneme ok. To, že sme v BBC micro:bit móde si vieme skontrolovať dolu vpravo. Ďalšie módy zahŕňajú programovanie v klaciskom Pythone pre počítačové aplikácie, mód pre ESP mikropočítače, mód pre PyGame Zero hry či mód pre tvorbu webových stránok vo frameworku Flask.

## Tlačidlá v Mu Editore

* Mode - na prepnutie programovacieho módu
* New - vytvorí nový *tab* s programom
* Load - otvorí uložený program na počítači 
* Save - uloží program na počítač, aby sme s ním vedeli nabudúce ďalej pracovať - micro:bit zdrojové kódy ukladáme s klasickou Pythonovou príponou “.py”
* Flash - nahrá náš program na micro:bit
* Files - ukáže nám, aké súbory sú na micro:bite uložené
* REPL - otvorí/zatvorí sériovú konzolu
* Plotter - vykresluje dáta z micro:bitu do dynamického grafu
* Check - pomáha nám hľadať chyby pri programovaní

[Mu - blog o projektoch vytvorených v Mu v angličtine](https://madewith.mu/)

![alt text](images/mu.gif)
*[Obrázok od Nicholas H.Tollervey, 2019. Zverejnené pod licenciou Creative Commons BY-NC-SA 4.0](https://codewith.mu/)*




