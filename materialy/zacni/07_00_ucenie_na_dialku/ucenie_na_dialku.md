Title:	Učenie na diaľku

Ak uvažujete, ako učiť žiakov programovanie micro:bitu na diaľku, existuje skvelá pomôcka – 
[microbit.classroom.org](https://classroom.microbit.org)

V ideálnom prípade by bolo dobré nechať si žiakov zobrať po jednom alebo dvoch micro:bitoch domov aj spolu
s pomôckami (LED pásiky, krokosvorky atď.), avšak množstvo aktivít sa dá spraviť aj bez fyzického micro:bitu
vďaka Microsoft MakeCode simulátoru.

## micro:bit classroom

Ak už využívate alebo plánujete využívať online konferenčné nástroje ne výučbu, môžete ich skombinovať s bezplatným
nástrojom [micro:bit classroom](https://classroom.microbit.org) na vytvorenie živej vyučovacej hodiny. V ňom
sa dá zvoliť buď online Python editor, alebo prostredie MakeCode, pri ktorom sa dá namiesto reálneho micro:bitu
využiť simulátor.

### Ako využiť micro:bit classroom

1. Na stránke [micro:bit classroom](https://classroom.microbit.org) vytvorte novú aktivitu – pomenujte ju a vyberte si,
   ktoré prostredie chcete so žiakmi používať (MakeCode alebo Python) a odštartujte aktivitu.
2. V časti **Editor** môžete žiakom vložiť nejakú časť programu, ak chcete, aby už začali pracovať na existujúcom
   programe. Ak chcete, aby začali úplne od začiatku, nemusíte v tejto časti robiť nič.
3. V časti **Dashboard** nájdete prihlasovacie údaje, vďaka ktorým sa žiaci prihlásia do vašej aktivity. Okrem odkazu
   *microbit.org/join* je potrebné žiakom poslať aj 4 slová, ktoré systém vygeneroval, a PIN kód.
4. Keď sa žiak prihlási, môže začať pracovať na svojom programe a jeho progres uvidíte v časti **Student code**.
5. Keď sa rozhodnete ukončiť aktivitu, môžete tlačidlom **Download report for all students as Word document** v časti
   **Student code** stiahnuť sumár aktivít všetkých žiakov vo forme textového dokumentu.
6. V prípade, že by ste chceli v aktivite pokračovať niekedy nabudúce, stačí v časti **Save classroom**
   stiahnuť záznam celej udalosti tlačidlom **Download classroom html file**. Na ďalšej hodine iba v počítači kliknete
   na stiahnutý HTML súbor a rozpošlete žiakom nové prihlasovacie údaje. Dokonca si žiaci môžu otvoriť svoje programy
   presne tam, kde minule skončili.
   
**Micro:bit classroom je určený pre využitie "naživo", takže učiteľ aj žiaci musia byť pripojení v tom istom čase!**
   
!!! warning ""
    Micro:bit classroom je stále iba v **beta verzii**, takže sa môže stať, že vám nejaká časť "zblbne".
    
### Video-konferečné systémy

Micro:bit classroom je pri online učení na diaľku potrebné skombinovať s nejakým online konferenčným nástrojom.
Odporúčame [Zoom](https://zoom.us/), [Google Meet](https://meet.google.com/) alebo
[Microsoft Teams](https://products.office.com/sk-sk/microsoft-teams/group-chat-software).