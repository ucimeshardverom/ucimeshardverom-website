BBC micro:bit pochádza z Anglicka, kde ho v roku 2016 hromadne rozdali žiakom. Odvtedy sa rozšíril takmer do celého
sveta. Dolu nájdeš stručný prehľad z vybraných krajín.

## Spojené Kráľovstvo
Britská verejnoprávna televízia BBC v spolupráci s približne 30 partnermi (ktorí pomáhali po hardvérovej, softvérovej,
edukačnej aj distribučnej stránke) v roku 2016 vyrobili a rozdali takmer 1 milión kusov BBC micro:bit každému
11 ročnému žiakovi a žiačke v Spojenom Kráľovstve.

Len krátko pred tým sa v Spojenom Kráľovstve zmenili učebné osnovy pre informatiku, ktorých cieľom je lepšie
pripraviť žiakov pre digitálnu budúcnosť. Jednou z noviniek je povinné programovanie už aj pre žiakov druhého stupňa
základných škôl (11 až 14 ročných) až v dvoch rôznych jazykoch, pričom aspoň jeden musí byť textový a nie grafický.
Keďže BBC chcelo učiteľ informatiky v týchto cieľoch podporiť, vznikol projekt BBC micro:bit.

BBC micro:bity nedostávali školy, ale priamo žiaci, čo malo aj svoje pozitíva (žiaci mohli programovať micro:bity doma) ale
aj negatíva (micro:bity zostávali žiakom, a keďže hromadné rozdávanie micro:bitov bolo jednorázové, školy si pre
svojich ďalších žiakov museli zadovážiť ďalšie micro:bity).

Dôležitým aspektom projektu v Spojenom Kráľovstve bolo mediálne pokrytie, ktoré vyvolalo celospoločenskú diskusiu
o dôležitosti digitálnych zručností. Programovanie a STEM predmety sa stali viac "mainstream" a vzniklo mnoho
iniciatív a projektov, ktoré učiteľov informatiky podporujú.

#### Štatistiky z UK
Po prvom roku používania BBC micro:bit vyšli Britom zaujímavé čísla:

* **90% žiakov** súhlasí, že micro:bit im dokázal že **ktokoľvek dokáže programovať**
* **88% žiakov** sa vyjadrilo, že micro:bit im ukázal že **programovanie až tak ťažké ako si predtým mysleli**
* **85% učiteľov** si myslí, že vďaka micro:bitom boli ich hodiny **zaujímavejšie pre žiakov**
* **70% nárast záujmu o infomatiku u dievčat**

[Pôvodný článok o štatistike nájdete tu](https://www.bbc.co.uk/mediacentre/latestnews/2017/microbit-first-year)

## Dánsko
V roku 2018 získali takmer všetky dánske školy (1447 z celkovo 1600 škôl v Dánsku) sadu BBC micro:bit v rámci projektu
**Ultra:bit**. Podobne ako v Spojenom Kráľovstve mal projekt silné mediálne pokrytie dánskou verejnoprávnou televíziou.

Vo svojich štatistikách taktiež udávajú veľmi priaznivé výsledky,
[detailnešie čísla nájdete tu](https://archive.microbit.org/assets/2019-03-05-ultrabit.pdf)

## Singapur
Od roku 2017 vládne organizácie postupne zapájajú singapurské školy do projektu **Digital Maker Programme**
(v súčasnosti je zapojených už vyše polovica).

Program sa nezameriava len na programovanie, ale na kreatívne "Maker" myslenie, ako napr. tvorba "automatizovaného
zavlažovania". Snažia sa vychovať novú digitálnu generáciu, ktorá aktívne presadzuje kultúru inovácií a spolupráce
pri riešení svetových problémov pomocou technológií.

<iframe width="560" height="315" src="https://www.youtube.com/embed/gmB4T6s9it4" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
*Video o projekte Digital Maker Programme*

[Viac o iniciatíve nájdete tu](https://archive.microbit.org/en/2018-03-07-singapore-IMDA-maker-video-post/)


## Ďalšie krajiny
Krajín, ktoré hromadne používajú micro:bity je už mnoho (Kanada, Nórsko, Taiwan, ...) a ak máte záujem dozvedieť
sa o nich viac informácií, nájdete ich na stránke [microbit.org](https://archive.microbit.org/research/)